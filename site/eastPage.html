<html>
  <head>
    <title>Virgiel OWee 2017</title>

    <link rel="stylesheet" href="assets/style/main.min.css">
    <link rel="stylesheet" href="assets/style/YouTubePopUp.css">
    <link rel="stylesheet" href="assets/style/sidePages/eastPage.min.css">
    <meta charset="utf-8">
    <script src="assets/js/jquery-3.2.1.min.js"></script>
    <script type="text/javascript"  src='http://cdn.renderedfont.com/js/renderedfont-0.8.min.js#free'></script>
    <script src="assets/js/vragen.js"></script>

  </head>
  <body>
      <div class='questionBox'>
      <ul class='vragen'>
        <li>
          <div class="QHeader">
            <img src='assets/img/goforwardarrowWhite.png' class='arrow'/>
            <h2>Hoe word ik lid?</h2>
          </div>
          <p class='answer'>
            De OWee is het moment dat je bij veel verschillende verenigingen in Delft kunt kijken en kunt kijken wat het best bij jou past. Als Virgiel die vereniging voor jou is, kun je je komen inschrijven tijdens de Owee. De vrijdag na de OWee begint de KMT, de kennismakingstijd. In deze tijd leer je alles over de vereniging, maar leer je vooral ook ontzettend veel nieuwe mensen kennen. Aan het einde van de KMT vorm je een jaarclub met ongeveer 17 andere jongens of meiden. In de eerste periode van het collegejaar, leer je je jaarclub goed kennen doordat je veel tijd met elkaar doorbrengt op de dinsdag en donderdag avond. Daarnaast is er de Eerstejaars Commissie die je begeleiden tijdens het eerste half jaar van je tijd bij Virgiel. Zij organiseren allerlei activiteiten, waardoor je je eigen jaar en vereniging nog beter leert kennen.
          </p>
        </li>
        <li>
          <div class="QHeader">
          <img src='assets/img/goforwardarrowWhite.png' class='arrow'/>
          <h2>Hoe vind ik een huis?</h2>
          </div>
          <p class='answer'>
            Virgiel heeft 168 verenigingshuizen. Er bestaan verschillende soorten huizen. Ieder jaar komen er in veel huizen kamers vrij. Na de KMT houden deze huizen instemmingen en kun je als eerstejaars bij verschillende huizen langs en kun je zo snel een kamer vinden. Ook komen er wel eens kamers vrij gedurende het jaar.
          </p>
        </li>
        <li>
          <div class="QHeader">
          <img src='assets/img/goforwardarrowWhite.png' class='arrow'/>
          <h2>Hoe is de verhouding tussen meisjes en jongens?</h2>
          </div>
          <p class='answer'>
            De verhouding man/vrouw op Vigiel is 65/35. Relatief zijn er dus meer vrouwen op Virgiel dan in Delft.
          </p>
        </li>
        <li>
          <div class="QHeader">
          <img src='assets/img/goforwardarrowWhite.png' class='arrow'/>
          <h2>Is Virgiel goed te combineren met mijn studie?</h2>
          </div>
          <p class='answer'>
            Je komt naar Delft om te studeren, bij Virgiel staat dat dan ook hoog in het vaandel. In je eerste jaar word je hierbij begeleid door studiebegeleiders uit hogere jaren, zodat je je Bindend Studie Advies, BSA, haalt. Uit de cijfers blijkt dat leden van Virgiel beter presteren dan de gemiddelde TU student. Bij ons haalt ongeveer 70% hun BSA in hun eerste jaar. In heel Delft is dat zo’n 60%. Daarnaast is het ontzettend leerzaam om lid te zijn bij een studentenvereniging. Er zijn talrijke mogelijkheden om mee te helpen met het organiseren van activiteiten en het doen van commissies. De ervaringen die je hierbij op doet, kunnen je tijdens je studie of later bij je werk, goed van pas komen.
          </p>
        </li>
        <li>
          <div class="QHeader">
          <img src='assets/img/goforwardarrowWhite.png' class='arrow'/>
          <h2>Hoeveel tijd ben ik met Virgiel bezig?</h2>
          </div>
          <p class='answer'>
            In een normale week, ben je gemiddeld twee avonden op Virgiel. Als je ook lid bent bij een ondervereniging, train je op de woensdag en eventueel ook op vrijdag. Wanneer je in een Virgiel huis woont, breng je de maandagavond meestal door met je huisgenoten, al dan niet op de sociëteit. Naast de wekelijkse borrels, kun je ook een commissie doen. Het varieert per commissie hoeveel tijd je hiermee bezig bent. Wat belangrijk is om te onthouden, is dat je zo actief kunt zijn als je zelf wilt. Niets moet en alles kan!
          </p>
        </li>
        <li>
          <div class="QHeader">
          <img src='assets/img/goforwardarrowWhite.png' class='arrow'/>
          <h2>Wat doe je op Virgiel?</h2>
          </div>
          <p class='answer'>
            Je gaat met je club of commissie eten en daarna borrelen. Je kunt sporten en meedoen aan (culturele) activiteiten, die door het hele jaar heen worden georganiseerd. Ook zijn er af en toe feesten. De vakkendixo’s bijvoorbeeld: aan het eind van elke periode uit het collegejaar is er een groot feest op Virgiel, waar ook veel andere studenten op af komen.
          </p>
        </li>
        <li>
          <div class="QHeader">
          <img src='assets/img/goforwardarrowWhite.png' class='arrow'/>
          <h2>Hoeveel kost het?</h2>
          </div>
          <p class='answer'>
            Net zoals bij elke andere vereniging, betaal je contributie. Bij Virgiel is de jaarlijkse contributie &euro;122. Als je lid bent bij een sport ondervereniging, betaal je hier ook contributie voor, dit varieert per ov en of je trainingslid of wedstrijdlid bent. Het is in ieder geval aanzienlijk goedkoper dan de contributie die je betaalt voor een andere sportvereniging. Daarnaast betaal je voor wat je consumeert, een maaltijd kost &euro;3,50, een luxe maaltijd &euro;4,50 en een biertje kost 80 cent. Als laatste betaal je ook vaak een klein bedrag voor de activiteiten waar je aan meedoet.
          </p>
        </li>
        <li>
          <div class="QHeader">
          <img src='assets/img/goforwardarrowWhite.png' class='arrow'/>
          <h2>Wat is een jaarclub?</h2>
          </div>
          <p class='answer'>
            Een jaarclub is een groep vrienden die je na de kennismakingstijd vormt. Bij Virgiel zijn clubs gescheiden, jongens en meiden apart, met gemiddeld 18 mensen. Met je club ga je wekelijks eten en borrelen op Virgiel. Daarnaast ga je samen naar feestjes, ga je op clubweekend en in de zomer op vakantie. Je club vormt een basis in Delft, vrienden met wie je van alles kunt ondernemen.
          </p>
        </li>
        <li>
          <div class="QHeader">
          <img src='assets/img/goforwardarrowWhite.png' class='arrow'/>
          <h2>Wat is KMT?</h2>
          </div>
          <p class='answer'>
            De Kennismakingstijd is de tijd waarin je de geschiedenis, tradities en leden van Virgiel snel leert kennen. Het begint de vrijdag na de OWee en het duurt twee weken, inclusief overnachtingen. De eerste week van de KMT vindt nog plaats in de zomervakantie en het programma van de KMT loopt dan steeds de hele dag door. In de tweede week gaat het academisch jaar van start en zul je overdag gewoon colleges gaan volgen. ‘s Avonds kom je weer terug naar de sociëtit. Je mist tijdens de kennismakingstijd geen enkel college of practicum, want het programma is volledig aangepast op dat van de TU. Het KMT programma is goedgekeurd door de Adviescommissie Introductieperioden Delft (AID) en wordt door mensen van de TU en de gemeente begeleid. De KMT is niet meer zoals de KMT’s van vroeger, maar het is ook weer geen luxe vakantie. Het is tijdens de KMT niet toegestaan om alcohol te nuttigen of te roken. Het gebruik van drugs wordt op Virgiel in geen enkele omstandigheid getolereerd.
          </p>
        </li>
        <li>
          <div class="QHeader">
          <img src='assets/img/goforwardarrowWhite.png' class='arrow'/>
          <h2>Wat heeft Virgiel allemaal te bieden?</h2>
          </div>
          <p class='answer'>
            - Een kamer in een van de 160 huizen <br>
            - Studiebegeleiding <br>
            - Sport & Cultuur <br>
            - Een plek om te eten <br>
            - Een grote groep aan nieuwe vrienden <br>
            - Mogelijkheden om een leerzame commissie te doen
          </p>
        </li>
        <li id="vragenEind">
          <div class="QHeader">
          <img src='assets/img/goforwardarrowWhite.png' class='arrow'/>
          <h2>Wanneer kan ik op virgiel eten?</h2>
          </div>
          <p class='answer'>
            De eettafel is wekelijks van maandag tot en met donderdagavond geopend. De dinsdag en donderdag zijn het drukste, dan komen er zo'n 500 mensen naar Virgiel om te eten. Op maandag komen leden met hun huisgenoten eten en op woensdag eten leden met hun sportteam. De eettafel is ook open voor niet leden, dus als je je studiegenootjes, broer, zus of vvv’tje een keer mee wil nemen, kan dat altijd!
          </p>
        </li>
      </ul>
      </div>
  </body>
</html>
